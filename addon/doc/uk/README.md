Документація Vision Assistant Pro

# Vision Assistant Pro

**Vision Assistant Pro** — це просунутий мультимодальний ШІ-асистент для NVDA. Він використовує моделі Gemini від Google, щоб забезпечити розумне читання екрану, переклад, голосове диктування та аналіз документів.

_Цей додаток був випущений для спільноти на честь Міжнародного дня людей з інвалідністю._

## 1. Встановлення та налаштування

Перейдіть до **Меню NVDA > Параметри > Налаштування > Vision Assistant Pro**.

- **Ключ API:** обов'язкове поле. Для безпеки це поле початково приховане (щоб його побачити, натисніть «Показати ключ API»). Отримайте безкоштовний ключ у [Google AI Studio](https://aistudio.google.com/).
- **Модель:** Виберіть між моделями **Flash** (найшвидша/безкоштовна) або **Pro** (висока інтелектуальність) відповідно до своїх потреб.
- **Проксі URL:** Необов’язково. Використовуйте, якщо Google заблоковано у вашому регіоні. Це має бути веб-адреса, яка є мостом до Gemini API.
- **Механізм OCR:** виберіть між **швидкий** для швидких результатів або **Gemini (форматований)** для кращого збереження макета та розпізнавання таблиць.
- **Голос TTS:** виберіть потрібний стиль голосу для створення аудіофайлів зі сторінок документа.
- **Мови:** Встановіть початкову мову, мову перекладу та мову відповіді ШІ.
- **Автоматична зміна мови:** автоматично змінює мову, якщо вихідний текст відповідає мові перекладу.
- **Прямий вивід:** пропускає вікно чату і промовляє відповідь безпосередньо за допомогою синтезатора.
- **Копіювати відповіді ШІ в буфер обміну:** автоматично копіює відповідь ШІ в буфер обміну.

## 2. Командний шар і комбінації клавіш

Щоб запобігти конфліктам клавіатури, цей додаток використовує **командний шар**.
1. Натисніть **NVDA + Shift + V** (головна клавіша), щоб активувати командний рівень(ви почуєте звуковий сигнал).
2. Відпустіть клавіші, а потім натисніть одну з наступних клавіш:

| Клавіша | Функція | Опис |
|---------------|--------------------------|-----------------------------------------------------------------------------|
| **T**         | Розумний перекладач         | Перекладає текст під курсором навігатора або виділений текст.                        |
| **Shift + T** | Перекладач буфера обміну     | Перекладає вміст у буфері обміну.                              |
| **R** | Уточнення тексту | Підсумувати, виправити граматику, пояснити або запустити **Користувацькі підказки**.                 |
| **V** | Об'єктне бачення | Описує поточний об'єкт навігатора.                                     |
| **O**         | Весь екран       | Аналізує весь макет екрана та його вміст.                              |
| **Shift + V** | Онлайн аналіз відео | Аналізуйте відео **YouTube**, **Instagram** або **Twitter (X)** за допомогою URL-адреси. |
| **D**         | Аналіз документів        | Чат з файлами PDF/TXT/MD/PY.                                              |
| **F**         | Розпізнавання файлів                 | Прямий OCR з файлів зображень/PDF/TIFF (підтримуються багатосторінкові TIFF-файли).           |
| **A**         | Аудіотранскрипція      | Транскрибувати файли MP3/WAV/OGG.                                               |
| **C**         | Розв'язувач CAPTCHA           | Автоматично захоплює та вирішує CAPTCHA.                                  |
| **S**         | Розумне диктування          | Перетворює мовлення в текст. Натисніть, щоб почати запис, ще раз, щоб зупинити/ввести текст.      |
| **L**         | Повідомити про стан         | Повідомляє про поточний стан (наприклад, «Завантаження...», «Бездіяльність»).                |
| **Пробіл**   | Показати останній результат | Показує останню відповідь ШІ у діалозі чату для перегляду або подальших дій. |
| **U**         | Перевірка оновлень             | Перевіряє наявність останньої версії на GitHub.                                        |
| **H** | Довідка по командах | Показує повний список всіх доступних комбінацій клавіш та їх описів у командному рівні. |

### 2.1 комбінації клавіш у читачі документів
Після відкриття документа за допомогою команди **D**:
- **Ctrl + PageDown:** Перейти до наступної сторінки (оголошує номер сторінки).
- **Ctrl + PageUp:** Перейти до попередньої сторінки (оголошує номер сторінки).
- **Alt + A:** Відкрити чат для запитань щодо документа.
- **Alt + R:** Примусово пересканувати поточну або всі сторінки через двигун Gemini.
- **Alt + G:** Згенерувати та зберегти якісний аудіофайл (WAV) із вмісту.
- **Alt + S / Ctrl + S:** Зберегти витягнутий текст як TXT або HTML файл.

## 3. Користувацькі підказки та змінні

Відкрийте **Налаштування > Підказки > Керування підказками...**, щоб налаштувати системні і користувацькі підказки.

- **Вкладка Початкові підказки:** редагуйте вбудовані підказки. Можна скинути одну підказку або всі початкові.
- **Вкладка Користувацькі підказки:** додавайте, редагуйте, видаляйте та змінюйте порядок власних підказок.
- **Кнопка Посібник змінних:** відкриває довідку зі всіма підтримуваними змінними й типами введення.

### Доступні змінні

| Змінна | Опис | Тип введення |
|------------------|--------------------------------------------------|------------------|
| `[selection]`    | Вибраний текст                          | Текст             |
| `[clipboard]`    | Вміст буфера обміну                                | Текст             |
| `[screen_obj]`   | Знімок екрана об'єкта навігатора                   | Зображення            |
| `[screen_full]`  | Знімок всього екрана                            | Зображення            |
| `[file_ocr]`     | Вибрати зображення/PDF/TIFF ( початково«Видобути текст»)| Зображення, PDF, TIFF |
| `[file_read]`    | Вибрати текстовий документ                             | TXT, Код, PDF   |
| `[file_audio]`   | Вибрати аудіофайл                                | MP3, WAV, OGG    |

### Приклади користувацьких запитів

- **Швидке розпізнавання:** `Моє розпізнавання:[file_ocr]`
- **Перекласти зображення:** `Перекласти зображення:Видобути текст з цього зображення та перекласти на перську мову. [file_ocr]`
- **Аналізувати аудіо:** `Підсумувати аудіо:Прослухати цей запис та підсумувати основні моменти. [file_audio]`
- **Налагоджувач коду:** `Налагодження:Знайдіть помилки в цьому коді та поясніть їх: [вибір]`

**Примітка.** Для всіх функцій ШІ потрібне активне підключення до Інтернету. Багатосторінкові TIFF обробляються автоматично.

## 4. Підтримка та спільнота
Будьте в курсі останніх новин, функцій і випусків:
- **Канал Telegram:** [t.me/VisionAssistantPro](https://t.me/VisionAssistantPro)
- **GitHub Issues:** для звітів про помилки та запитів на нові функції.

- Переклад: Георгій Галас.
